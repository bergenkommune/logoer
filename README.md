# Bergen kommunes logo 
Bergen kommunes logo består av logoelement og navnetrekk i et fast definert, innbyrdes forhold, og skal kun brukes i sin helhet. 

Logoen er Bergen kommunes eiendom og kan ikke endres. Størrelsesforholdet mellom elementene må ikke endres. Bruk aldri kopier og logoer fra andre trykksaker. Logoen skal ikke spres videre til andre. Bergen kommunes logo skal kun brukes av avdelinger, bydeler eller bedrifter i Bergen kommune, eller tiltak der Bergen kommune er medarrangør. 

All annen bruk skal skje i samråd med Seksjon informasjon. Logoen skal ikke benyttes til kommersiell bruk. Skal logo benyttes i forbindelse med film, reklame, annonser, profileringsmateriell, webannonsering eller lignende, skal Seksjon informasjon godkjenne og se gjennom på forhånd hvordan logoen benyttes. 

# Hvorfor har vi en logo og hvorfor er vi streng i bruken?
Logoen er kommunens identitetsmerke. Den skal gi mottakeren rask og utvetydig beskjed om hvem vi er. Den skal tydeligere enn ord gi assosiasjoner om identitet. Logoen består av logoelement og navnetrekk. Alle kommunens virksomheter skal markere tilhørighet til kommunen ved bruk av kommunens logo og grafiske profil på alle sine trykksaker, også digitalt. Logoens font er forbeholdt logoen alene, og skal ikke benyttes i noen annen sammenheng. Det er ikke mulig å få tilsendt fonten til bruk. 
